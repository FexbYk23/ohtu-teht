# Retrospektiivimenetelmiä

Ketterien mentelmien iteraatioiden lopussa pidettäviä retrospektiivejä varten on kehitetty erilaisia menetelmiä. Näihin uuluu muun muassa *Glad, Sad, Mad* ja *Start, Stop, Continue, More of, Less of Wheel*.

*Glad, Sad, Mad* menetelmässä tiimin jäsenet kirjaavat iteraation lopuksi lapuille asioita, jotka kategorisoidaan sen mukaan pitikö kirjoittaja niitä hyvinä, huonoina vai ärsyttävinä.
Laput kerätään yhteen ja järjestetään kategorian mukaan. Samaa aihetta käsittelevät laput laitetaan lähekkäin toisiaan. Sitten jäsenet äänestävät mistä lapuista he haluavat keskustella ja asioista keskustellaan äänten mukaisessa järjestyksessä. Keskustelussa keskitytään siihen miten asioita voitaisiin muuttaa seuraavassa iteraatiossa. Keskustelua jatketaan, kunnes kaikki asiat on käsitelty tai on kulunut tunti.

Samankaltaista asioiden järjestelyä eri kategorioihin tehdään myös menetelmässä *Start, Stop, Continue, More of, Less of Wheel*. Siinä piirretään taululle ympyrä, joka on jaettu ostiin Start, Stop, Continue, More of ja Less of. Ryhmän jäsenten pitää keksiä asioita, joita pitäisi aloittaa tekemään, joiden tekeminen pitäisi lopettaa, joiden tekemistä pitäisi jatkaa, ja joita pitäisi tehdä enemmän tai vähemmän. Retrospektiivin johtaja kirjoittaa asiat ylös ja lisää ne taululle. Tämän jälkeen ryhmä keskustelee yhdessä ja päättää miten asioita voidaan parantaa seuraavassa iteraatiossa. Menetelmää voi käyttää myös suuremmilla ryhmillä jakamalla jäsenet useaan pienryhmään, joissa jokaisessa käsitellään yksittäistä projektin osaa.


 
